# Č 
aneb 
## C s mäkčeňom 
aneb 
### c_s_makcenom

Tento jazyk je určený pre kompilovanie slovenského jazyka, minimálne jeho veľmi divnej podmnožiny. Svoju filozofiu zdieľa s Antonom Bernolákom, ktorý sa pri kódeníifikácii riadil heslom "Programuj ako počuješ"... alebo niečo také.

V jazyku bude niekedy kľúčové slovo mať viaceré variantné koncovky, ktoré bude môcť užívateľ použiť ľubovoľne, aby sedeli ku gramatickému rodu (nebude kontrolované jazykom, je to len pre krásu).

Statement sa povie v Ččku "výrok" – začína sa veľkým písmenom a končí sa bodkou. Veľkosť písmen nie je v jazyku okrem tohto prípadu dôležitá.

Názvy premenných je odporúčané písať v slovenčine, ideálne používajte slová, ktoré majú rovnaký nominatív a akuzatív (aby programy zneli prirodzenejšie).

Jazyk obsahuje aj statické polia (tabuľky) aj dynamické polia (zoznamy). Texty sú tiež dynamické polia.
Jazyk má taktiež smetiarov, ktorí sa o zoznamy starajú... Ak to nebolo jasné, jedná sa o garbage collection s reference counting. 
Odsadenie môžete realizovať tabulátormi, program potom preloží váš vstup na verziu s kučeravými zátvorkami. 

## Komentáre
Jazyk má len jednoriadkové komentáre. Pomáha to navnadiť programátora, aby písal užitočný kód a nie eseje. Komentár začína na novom riadku, jedná sa o text obalený do zátvoriek:

```č
(Poznámka pre seba, pridaj dokumentáciu)
```

## Typy
- `Celé číslo` = 32 bitový signed integer
- `Pravdivosť` = bool, môže mať hodnoty pravda/áno a lož/nepravda/nie
- `Text` = string
- `Znak` = znak (pravdepodobne veľkosti `uint8`, možno UTF-32 znak, ešte neviem)

Meno premennej musí byť jedno slovo, môže používať iba znaky slovenskej abecedy.

## Priradenie
Názov premennej nasledovaný textom `bude` alebo `budú` a hodnotou alebo inou premennou:

```č
Počet bude 4.
Privítanie bude "Pozdravený buď, svet môj!".
Používatelia budú 4.
```

V prípade priradenia pravdivostí je možné použiť aj "
`platí keď/ak`:

```č
Lacné platí keď cena je menšia ako 20.
```

## Deklarácia
Začína sa kľúčovým slovom `Majme` nasledovaným názvom typu v akuzatíve a potom názvom premennej:

```č
Majme reálne číslo výška.
Majme podmienku hotové.
```

V tom prípade bude mať východiskovú hodnotu typu. Ak chceme rovno priradiť hodnotu, napíšeme za ňu čiarku a `ktorý/á/é/í bude/ú` nasledované hodnotou:

```č
Majme celé číslo počet, ktoré bude 3.
Majme text popis, ktorý bude "Vitaj".
Majme reálne číslo výška, ktorá bude 0 celých 5.
```
Áno, desatinný oddeľovač pri reálnych číslach je skutočne slovo `celých`, `celá` alebo `celé`.

## Výstup
Konštanty vypíšeme príkazom `Vypíš`:

```č
Vypíš "Ahoj!!!".
```

Výpis nepridá nový riadok, iba medzeru. Na nový riadok je nutné použiť buď príkaz
`Odriadkuj.` alebo po vypísaní napísať `a odriadkuj.` takto:

```č
Vypíš číselko a odriadkuj.
```

## Vstup
Vstup získavame príkazom `<typ> zo vvstupu`:

```č
Majme celé číslo výška, ktoré bude celé číslo zo vstupu.
```

Vstupné typy sú:
- `Celé číslo`
- `Riadok`
- `Znak`
- `Slovo` = text ukončený medzerou, čiarkou, bodkočiarkou alebo bodkou



## Aritmetické operácie
- `plus` = +
- `mínus` = -
- `krát` = *
- `deleno` = /
- `modulo` = %
- `záporné/ý/á/í` = unárne mínus

Zátvorky sú bežné okrúhle ako v Cčkoidných jazykoch.

Príklad:
```č
Obsah bude výška krát šírka.
Nasledovník bude nasledovník plus 1.
```

## Relačné operácie

- `je menšie/a/í ako` = `<`
- `je väčšie/a/í ako` = `>`
- `je menšie/a/í alebo rovné/á/ý ako` = `<=`
- `je väčšie/a/í alebo rovné/á/ý ako` = `>=`
- `sa rovná` = `==`
- `sa nerovná` = `!=`

Príklad:
```č
Použiteľné platí ak výška je väčšia alebo rovná ako šírka.
```

## Logické operácie
- `X a Y ` = `X AND Y`
- `X či Y ` = `X OR Y`
- `buď X alebo Y ` = `X XOR Y`
- `opak X ` = `NOT X`

Som za to, že slovo "či" lepšie vyjadruje inkluzívnosť než slovo "alebo", ktoré ľudia berú veľmi exkluzívne.


## Tabuľky
V Č je statické pole `tabuľka`. Deklarácia tabuľky začína slovom `tabuľka` a názvom typu v genitíve množného čísla:
- `Tabuľka celých čísel`
- `Tabuľka reálnych čísel`
- `Tabuľka pravdivostí`
- `Tabuľka textov`
- `Tabuľka znakov`

Tabuľky musia mať známu veľkosť pri kompilácii, táto veľkosť musí byť rovno udaná
pri deklarácii - môžu byť použité iba čísla, žiadne výrazy ani premenné (ani vstup, čo na "známa pri kompilácii" nerozumiete??)

Sú predávané HODNOTOU.

Veľkosť tabuľky sa udáva pomocou `o rozmere/o veľkosti` nasledované číslami:

```č
Majme tabuľku celých čísel o veľkosti 5 výplaty.
```

V prípade viacrozmernej tabuľky používame slovo `krát`. Áno, preto neberiem výrazy, aby sa to nemiešalo

```č
Majme tabuľku celých čísel o rozmere 5 krát 10 výplaty.
```

## Zoznamy (a texty)
V Č je dynamické pole `zoznam`. Deklarácia zoznamu začína slovom `zoznam` a názvom typu v genitíve množného čísla:
- `Zoznam celých čísel`
- `Zoznam reálnych čísel`
- `Zoznam pravdivostí`
- `Zoznam textov`
- `Zoznam znakov`

`Zoznam znakov` je to isté ako `text`, preto aj Č akceptuje viac možností prístupu k položkám.
Obsah zoznamu vieme ľahko vymenovať tak, že vymenujeme čiarkami oddelené hodnoty v hranatých zátvorkách:

Zoznamy sú predávané REFERENCIOU.

```č
Majme zoznam celých čísel výšky, ktorý bude [1, 2, 3].
```

Prístup k prvkom poľa realizujeme slovnými spojeniami:

```č
<názov premennej>-tý/ty prvok zoznamu <názov zoznamu>
<názov premennej>-tý/ty znak textu <názov textu>
prvok zoznamu <názov zoznamu> na pozícii (<názov premennej>)
znak textu <názov textu> na pozícii (<názov premennej>)
```

Prípona `-tý/ty` je nepovinná.

Zátvorky sú nutné, lebo pri viacrozmerných poliach by to robilo problém.

Vieme takto čítaj aj zapisovať z/do zoznamu:
```č
Majme celé číslo hodnota, ktoré bude 3.
Majme celé číslo aktuálny, ktoré bude 8.
Hodnota bude aktuálny-ty prvok zoznamu výšky.
Aktuálny-ty prvok zoznamu výšky bude hodnota.
Hodnota bude prvok zoznamu výšky na pozícii (aktuálny).
```

Špeciálne kľúčové slová `prvý/á/é/í` a `posledný/á/é/í` umožňujú pristupovať (neprekvapivo) k prvému a poslednému prvku poľa:
```č
Hodnota bude prvý prvok zoznamu výšky.
Písmenko bude prvý znak textu pozdrav.
```

Dĺžku zoznamu získame ako
```č
dĺžka zoznamu <názov zoznamu>
```

Dĺžku textu získame ako
```č
dĺžka textu <názov textu>
```

Nezabúdajte, že dĺžka je **vrátane** nuly na konci textu (reťazec je v č vlastne pole znakov, tak nedáva zmysel to rozlišovať).
Taktiež pozor na to, že slovenské písmená sa rátajú kvôli UTF-8 ako viac znakov (zvyčajne 2) a 
znak nového riadku sú kvôli kompatibilite s Windowsom (fuj) tiež dva znaky.

## Dynamická práca so zoznamom
Vieme pridávať dynamicky na koniec zoznamu hodnoty:
```č
Pridaj do zoznamu <výšky> prvok <hodnota>.
```

A rovnako aj odoberať:
```č
Zmaž prvok zoznamu <výšky>.
```

## Viacrozmerné zoznamy
Pre viacrozmerné zoznamy vložíme medzi `Zoznam` a názov typu ďalšie slová `zoznamov`:
```č
Majme zoznam zoznamov zoznamov celých čísel kocky, ktorý bude [[[0, 1], [20]], [[5]]].
```

Na prístup k prvkom viacrozmerného poľa je nutné použiť iba konštrukciu
```č
prvok zoznamu <názov zoznamu> na pozícii (<názov premennej 1>, <názov premennej 2>, ... <názov premennej n>)
```

```č
Kocka bude prvok zoznamu kocky na pozícii (výška, šírka, hĺbka).
```

## Podmienky
```č
Ak <podmienka s výsledkom pravda/lož> tak <príkazy>.
Ak <podmienka s výsledkom pravda/lož> tak <príkazy>, inak <príkazy>.
```

Príklad:
```č
Ak cena je menšia ako 10 tak vypíš "lacné!", inak vypíš "drahé!".
```

Pri postupnosti príkazov využijeme dvojbodku nasledovanú odsadenými riadkami. Odsadenie je možné vykonať iba tabulátormi.
```č
Ak cena je menšia ako 10 tak:
    Vypíš "lacné!".
Inak:
    Vypíš "drahé!".
```

V tomto prípade nie je pred `inak` čiarka.

## Cykly

### For cyklus
Ak chceme iteračnú premennú:
```č
Opakuj pre <novovytvorená celočíselná iteračná premenná> od <prvé> po <posledné>: <príkazy>.
```

Ak nepotrebujeme iteračnú premennú:
```č
Opakuj od <prvé> po <posledné>: <príkazy>.
```

Príklad:
```č
Opakuj pre aktuálne od 1 po dĺžka mínus 1: vypíš akutálne.
```

Pre prípad potreby viacerých príkazov je tiež možné použiť dvojbodku a odsadené riadky:
```č
Opakuj pre aktuálne od 1 po dĺžka mínus 1:
    Vypíš aktuálne.
```

### While cyklus
```č
Kým <pravdivostná hodnota> tak <príkaz>.
```

Príklad:
```č
Kým počet je väčší ako 0 tak počet bude počet mínus 1.

Kým počet je väčší ako 0 tak:
    Vypíš počet.
    Počet bude počet mínus 1.
```

## Riadenie toku:

- `Dlabať.` funguje ako break v cykle
- `Preskoč.` funguje ako continue v cykle

## Funkcie

Deklarácia funkcie:
```č
Funkcia <názov funkcie> vracajúca <typ> berie <typ argumentu 1> <názov argumentu 1>, ... <typ argumentu n> <názov argumentu n> a robí: <príkazy>.
```
Odporúča sa nazývať funkcie ako slovesá v prikazovacom spôsobe druhej osoby singuláru.

Pre void funckie píšeme iba `Funkcia <názov funkcie> nevracajúca nič berie...`

Na návrat hodnoty z funckie používame `Vráť <výraz>`.
Ak nič nevraciame, používame `Hotovo`.

Príklad:
```č
Funkcia sčítaj vracajúca celé číslo berie celé číslo jedno, celé číslo druhé a robí:
    Vráť jedno plus druhé.
```

Použitie funkcie:
```č
Malé bude 5.
Veľké bude 15.
Výsledok bude sčítaj (malé, veľké).
```

A pre funkcie čo nič nevracajú:
```č
Zakrič ("Ahoj", 5).
```
