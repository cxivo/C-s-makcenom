# Č 
aneb 
## C s mäkčeňom 
aneb 
### c_s_makcenom

Tento jazyk je určený pre kompilovanie slovenského jazyka, minimálne jeho veľmi divnej podmnožiny. Svoju filozofiu zdieľa s Antonom Bernolákom, ktorý sa pri kódeníifikácii riadil heslom "Programuj ako počuješ"... alebo niečo také.

V jazyku bude niekedy kľúčové slovo mať viaceré variantné koncovky, ktoré bude môcť užívateľ použiť ľubovoľne, aby sedeli ku gramatickému rodu (nebude kontrolované jazykom, je to len pre krásu).

Statement sa povie v Ččku "výrok" – začína sa veľkým písmenom a končí sa bodkou. Veľkosť písmen nie je v jazyku okrem tohto prípadu dôležitá.

Názvy premenných je odporúčané písať v slovenčine, ideálne používajte slová, ktoré majú rovnaký nominatív a akuzatív (aby programy zneli prirodzenejšie).

## Komentáre
Jazyk má len jednoriadkové komentáre. Pomáha to navnadiť programátora, aby písal užitočný kód a nie eseje. Komentár začína na novom riadku, jedná sa o text obalený do zátvoriek:

```č
(Poznámka pre seba, pridaj dokumentáciu)
```

## Typy
- `Celé číslo` = 32 bitový signed integer
- (`Reálne číslo` = double, možno nepridám)
- `Pravdivosť` = bool, môže mať hodnoty pravda/áno a lož/nepravda/nie
- `Text` = string
- `Znak` = znak (pravdepodobne veľkosti `uint8`, možno UTF-32 znak, ešte neviem)

Meno premennej musí byť jedno slovo, môže používať iba znaky slovenskej abecedy.

## Priradenie
Názov premennej nasledovaný textom `bude` alebo `budú` a hodnotou alebo inou premennou:

```č
Počet bude 4.
Privítanie bude "Pozdravený buď, svet môj!".
Používatelia budú 4.
```

V prípade priradenia pravdivostí je možné použiť aj "
`platí keď/ak`:

```č
Lacné platí keď cena je menšia ako 20.
```

## Deklarácia
Začína sa kľúčovým slovom `Majme` nasledovaným názvom typu v akuzatíve a potom názvom premennej:

```č
Majme reálne číslo výška.
Majme podmienku hotové.
```

V tom prípade bude mať východiskovú hodnotu typu. Ak chceme rovno priradiť hodnotu, napíšeme za ňu čiarku a `ktorý/á/é/í bude/ú` nasledované hodnotou:

```č
Majme celé číslo počet, ktoré bude 3.
Majme text popis, ktorý bude "Vitaj".
Majme reálne číslo výška, ktorá bude 0 celých 5.
```
Áno, desatinný oddeľovač pri reálnych číslach je skutočne slovo `celých`, `celá` alebo `celé`.

## Výstup
Konštanty vypíšeme príkazom `Vypíš`:

```č
Vypíš "Ahoj!!!".
```

Výpis nepridá nový riadok, iba medzeru. Na nový riadok je nutné použiť buď príkaz
`Odriadkuj.` alebo po vypísaní napísať `a odriadkuj.` takto:

```č
Vypíš číselko a odriadkuj.
```

## Vstup
Vstup získavame príkazom `Načítaj <vstupný typ> do premennej <názov existujúcej premennej>`:

```č
Načítaj celé číslo do premennej výška.
```

Vstupné typy sú:
- `Celé číslo`
- (`Reálne číslo` = akceptuje zápis s desatinnou bodkou, čiarkou aj slovom "celá" atď… uvidím, či pridám)
- `Pravdivosť` = akceptuje hodnoty pravda/áno/ano/A/Y a lož/nie/N
- `Riadok`
- `Znak`
- `Slovo` = text ukončený medzerou, čiarkou, bodkočiarkou alebo bodkou



## Aritmetické operácie
- `plus` = +
- `mínus` = -
- `krát` = *
- `deleno` = /
- `záporné/ý/á/í` = unárne mínus

zátvorky sú bežné okrúhle ako v Cčkoidných jazykoch.

Príklad:
```č
Obsah bude výška krát šírka.
Nasledovník bude nasledovník plus 1.
```

## Relačné operácie

- `je menšie/a/í ako` = `<`
- `je väčšie/a/í ako` = `>`
- `je menšie/a/í alebo rovné/á/ý ako` = `<=`
- `je väčšie/a/í alebo rovné/á/ý ako` = `>=`
- `sa rovná` = `==`
- `sa nerovná` = `!=`

Príklad:
```č
Pravdivosť použiteľné platí ak výška je väčšia alebo rovná ako šírka.
```

## Logické operácie
- `X a Y ` = `X AND Y`
- `X či Y ` = `X OR Y`
- `buď X alebo Y ` = `X XOR Y`
- `opak X ` = `NOT X`

Som za to, že slovo "či" lepšie vyjadruje inkluzívnosť než slovo "alebo", ktoré ľudia berú veľmi exkluzívne.

## Polia (a texty)
Deklarácia pola začína slovom "Zoznam" a názvom typu v genitíve množného čísla:
• Zoznam celých čísel
• Zoznam reálnych čísel
• Zoznam pravdivostí
• Zoznam textov
• Zoznam znakov

Zoznam znakov je to isté ako text, preto aj Č akceptuje viac možností prístupu k položkám.
Obsah zoznamu vieme ľahko vymenovať tak, že vymenujeme čiarkami oddelené hodnoty v hranatých zátvorkách:
Majme zoznam celých čísel výšky, ktorý bude [1, 2, 3].

Prístup k prvkom poľa realizujeme slovnými spojeniami:
<názov premennej>-tý/ty prvok zoznamu <názov zoznamu>
<názov premennej>-tý/ty znak textu <názov textu>
prvok zoznamu <názov zoznamu> na pozícii (<názov premennej>)
znak textu <názov textu> na pozícii (<názov premennej>)

Zátvorky sú nutné, lebo pri viacrozmerných poliach by to robilo problém.

Vieme takto čítaj aj zapisovať z/do zoznamu:
Majme celé číslo hodnota, ktoré bude 3.
Majme celé číslo aktuálny, ktoré bude 8.
Hodnota bude aktuálny-ty prvok zoznamu výšky.
Aktuálny-ty prvok zoznamu výšky bude hodnota.
Hodnota bude prvok zoznamu výšky na pozícii (aktuálny).

Špeciálne kľúčové slová "prvý/á/é/í" a "posledný/á/é/í" umožňujú pristupovať (neprekvapivo) k prvému a poslednému prvku poľa:
Hodnota bude prvý prvok zoznamu výšky.
Písmenko bude prvý znak textu pozdrav.

Dĺžku zoznamu získame ako
dĺžka zoznamu <názov zoznamu>

Dĺžku textu získame ako
dĺžka textu <názov textu>

Dynamická práca so zoznamom
Vieme pridávať dynamicky do poľa hodnoty:
Pridaj na začiatok zoznamu výšky prvok hodnota.
Pridaj na koniec zoznamu výšky prvok hodnota.

A rovnako aj odoberať:
Zmaž prvý prvok zoznamu výšky.
Zmaž posledný prvok zoznamu výšky.

Viacrozmerné polia
Pre viacrozmerné polia vložíme medzi "Zoznam" a názov typu ďalšie slová "zoznamov":
Majme zoznam zoznamov zoznamov celých čísel kocky, ktorý bude [[[0, 1], [20]], [[5]]].

Na prístup k prvkom viacrozmerného poľa je nutné použiť iba konštrukciu

prvok zoznamu <názov zoznamu> na pozícii (<názov premennej 1>, <názov premennej 2>, ... <názov premennej n>)

Kocka bude prvok zoznamu kocky na pozícii (výška, šírka, hĺbka).


Podmienky
Ak <podmienka s výsledkom pravda/lož> tak <príkazy>.
Ak <podmienka s výsledkom pravda/lož> tak <príkazy>, inak <príkazy>.

Príklad:
Ak cena je menšia ako 10 tak vypíš "lacné!", inak vypíš "drahé!".

Pri postupnosti príkazov využijeme dvojbodku nasledovanú odsadenými riadkami. Odsadenie je možné vykonať buď medzerami alebo tabulátormi, ale kompilátor odmietne ich kombinovanie.

Ak cena je menšia ako 10 tak:
Vypíš "lacné!".
Inak:
Vypíš "drahé!".

V tomto prípade nie je pred Inak čiarka.

Cykly

For cyklus:
Ak chceme iteračnú premennú:

Opakuj pre <novovytvorená celočíselná iteračná premenná> od <prvé> po <posledné> <príkazy>.

Ak nepotrebujeme iteračnú premennú:

Opakuj od <prvé> po <posledné> <príkazy>.

Príklad:
Opakuj pre aktuálne od 1 po dĺžka mínus 1 vypíš akutálne.

Pre prípad potreby viacerých príkazov je tiež možné použiť dvojbodku a odsadené riadky:

Opakuj pre aktuálne od 1 po dĺžka mínus 1:
Vypíš aktuálne.


While cyklus:
Kým <pravdivostná hodnota> tak <príkaz>.

Príklad:
Kým počet je väčší ako 0 tak počet bude počet mínus 1.

Kým počet je väčší ako 0 tak:
Vypíš počet.
Počet bude počet mínus 1.


Riadenie toku:

    • "Koniec." ukončí beh programu.
    • "Dlabať." funguje ako break v cykle
    • "Preskoč." funguje ako continue v cykle



Funkcie:

Deklarácia funkcie:
Funkcia <názov funkcie> vracajúca <typ> berie <typ argumentu 1> <názov argumentu 1>, ... <typ argumentu n> <názov argumentu n> a robí: <príkazy>.

Odporúča sa nazývať funkcie ako slovesá v prikazovacom spôsobe druhej osoby singuláru.

Pre void funckie píšeme iba Funkcia <názov funkcie> nevracajúca nič berie…

Na návrat hodnoty z funckie používame Vráť <výraz>.
Ak nič nevraciame, používame Hotovo.

Príklad:
Funkcia sčítaj vracajúca celé číslo berie celé číslo jedno, celé číslo druhé a robí:
Vráť jedno plus druhé.

Použitie funkcie:
Malé bude 5.
Veľké bude 15.
Výsledok bude sčítaj (malé, veľké).

A pre funkcie čo nič nevracajú:
Zakrič ("Ahoj", 5).

